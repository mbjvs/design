---
---
Redovisning kmom01
=========================

Och då var andra kursen i kurspaketet igång. Från att ha suttit med php i labbar och html och css i byggande av me-sidan i htmlphp var design/kmom01 snäppet mer ”administrativt” och lite mer löst i kanten. Och då menar jag främst att kravet på att göra en egen styling inte hade ett mål utan det var upp till mig att avgöra vad som är good enough. Den ”vanan” av att arbeta med webbplatser och de verktyg som hör till som jag tillskansade mig från htmlphp sattes till viss del på ända när nya verktyg och ramverk såsom Anax och GitHub dök upp.

Den lilla mängd CSS vi arbetade med i förra kursen var till viss hjälp när en skulle ta tag i en redan färdig webbplats och försöka reda ut vilka ”classes” som använts var. Det blev genast mer intressant och viktigt att se över hur specificitet använts i byggandet av webbplatsen.

Min förutfattade mening eller kanske fördom av design och användbarhet för webbplatser är att mycket återanvänds från tidigare arbete eller redan etablerade ramverk såsom bootstrap. Med andra ord är det kanske inte vanligt att en bygger upp egna css-ramverk - vilket i sin tur ställer mer krav på standardisering av ”class”-märkningar. Det var inte helt lätt att styla webbplatsen med CSS just för att den är så pass omfattande och har en hel del existerande ”classes” redan. När jag körde den ursprungliga CSS-filen genom en CSS Unminifier fick jag fram att det var ungefär 4000 rader så jag gjorde så att jag främst gick via webbläsarfunktionen för att inspektera innehållet på webbplatsen och hittade på så sätt de flesta delar jag ville redigera.

Min TIL för detta kmom är helt klart - läs manualen till GitHub även om det tar lång tid att få svar på korta frågor. Jag hade en hel del stök med att se till att jag förstod vad staged och unstaged innebar och hur jag skulle göra för att rätt filer skulle med. Ännu en gång upplever jag att den i princip GUI-fria terminalen är lite krånglig att arbeta med.
