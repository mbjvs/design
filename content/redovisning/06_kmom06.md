---
---
Redovisning kmom06
=========================

Detta kmom var utan tvekan det jag kände var mest svårtillgängligt och otillfredställande för egen del. Jag upplever att distinktionen mellan element och principer inte var helt lätt att greppa och det tror jag delvis beror på att litteraturen inte heller var helt klar över det. För att jag skulle kunna ta till mig detta teoretiska ramverk på ett sätt där jag känner att jag äger frågan skulle jag nog också behöva en lite tyngre teoretisk grund. Nu känns mycket av teorin lite väl godtycklig och när källor såsom canva.com där artikeln **Design Elements & Principles** väljer att inte göra en särskilnad mellan element och principer blir det ännu lite mer vagt. Med det sagt så tycker jag att själva konceptet är intressant och det är nog svårt att hitta en webbplats - eller för den delen tryckta nyhetsmedier eller UX-design på fysiska produkter - som inte följer någon av dessa element eller principer. Detta gjorde också att jag tyckte att utvärderingsrapporten var den mer intressanta denna vecka. Det var ett bra sätt att få en förståelse för att dessa principer är universella och används överallt.

När jag sedan skulle applicera element och principer på de teman jag tog fram blev det lite svårare. Främst har det nog att göra med att webbplatsen redan är konstruerad och realiserad. En uppgift där en hade fått möjligheten att skissa upp en hypotetisk webbplats hade varit mer inspirerande och kreativt. I denna uppgift blev det mer en övning att skohorna in diverse element och principer och mindre av att faktiskt göra en tilltalande design. Trots mina tvivel kring uppgiften tycker jag att jag fick till ett intressant innehåll där jag hade möjlighet att vara kreativ inom uppgiftens ramar. Inte minst var det uppfriskande att förhålla sig till en samling regler och "lagar" istället för att på eget bevåg försöka lista ut vad som kan vara tilltalande och vad som fungerar. Och som jag konstaterade anser jag nog inte att jag bidrog med en "final touch" till designen, snarare någon typ av uppskruvade designmissar.

TIL för detta kmom blir mitt upptäckande av hur kreativ en kan vara med CSS. Jag lyckades få till ett mönster som bakgrund utan att använda mig av bildmaterial vilket var både intressant och mer flexibelt än att behöva sitta i en bildbehandlare.
