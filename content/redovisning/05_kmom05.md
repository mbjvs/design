---
---
Redovisning kmom05
=========================

Efter att ha undersökt laddningstider på samma webbplatser som jag under förra kmom:et genomförde färganalys på inser jag att webbplatser innehåller bra mycket mer komponenter än vad jag hade reflekterat över - och med det tillhörande aspekter och frågeställningar jag inte hade koll på. Själva resultatet var kanske inte så oväntat då jag faktiskt upplever en av sidorna jag analyserade som märkbart segare på de olika enheter jag har besökt den på. Och det var också den sidan som fick klart sämst betyg i analysen. Jag var relativt tidig med att skaffa en smartphone, har för mig att det var en iPhone kring 2008-2009 någonting, och då var det uppenbart att det var få webbplatser som kändes vidare anpassade för en handhållen enhet. Nu ~10 år senare ser det helt annorlunda ut då jag snarare blir lite förvånad när jag stöter på webbplatser som inte är en någorlunda responsiv och mobilanpassad. Min allmänna uppfattning kring bildbehandling på webben är nog att "nivån" på ett vanligt internetanvändande har blivit långt mer kvalitativt och snabbarbetat än det var bara för ett par år sedan. Och inte minst när det kommer till väldesignade och smidiga arbetsflöden. Jag tänker mig att aspekter som användbarhet och att bygga läggförståeliga GUI:n har blivit mer prioriterat.

När jag sedan skulle ta fram bloggen gick det tämligen smärtfritt. Verktyget Cimage var klart smidigt när det kom till att se till att bilderna hade "sin plats" på så sätt att det var lätt att beskära och sätta storlekar. Däremot har jag svårt att se att jag kommer använda mig av många fler funktioner än kanske gråskalorna då de flesta bildeffekter såg lite daterade ut kanske. När jag inte arbetar med Cimage tenderar jag att använda mig av Apples egna "Förhandsgranska"-verktyg när jag använder laptopen eller deras egna verktyg för bildredigering när jag använder mig av mobilen. Inte speciellt djupa och kompetenta verktyg kanske, men duger gott om det är så att jag bara ska öka ljusstyrka eller beskära en bild.

Figuremodulen var även den smidig och jag hade inga svårigheter att få den att fungera som den skulle. Det är inte utan att en blir sugen på att se vad det finns för fler makron/moduler att sätta tänderna i.

TIL för detta kmom måste vara insikten i att det är mycket arbete som krävs för att en webbsida ska kännas rapp och smidig. Jag ska se till att läsa på lite mer om olika bildformat då jag tidigare har halvbra koll på kompression av ljudfiler - lossy och lossless - och kan nu konstatera att det finns liknande aspekter av bild- (och video-)material.
