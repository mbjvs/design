---
---
Redovisning kmom03
=========================

Detta var det kmom som jag hittills haft mest problem med. Det grundade sig i att jag inte satte mig in i hur konstruktionen av div-taggar fungerade på sidan vi arbetar med - något som är helt avgörande när en ska försöka implementera ett vertikalt grid. Efter att ha provat mig fram en del i kmom01 och 02 så var jag inför detta kmom tvungen att slänga allt jag tidigare gjort för att försöka återskapa med lite mer koll. Detta gjorde också att jag fick en lite mer omfattande övning i hur jag återanvänder moduler mellan varje kmoms tema. Jag måste säga att jag uppskattar LESS mer och mer. Först tyckte jag att det var onödigt att dela upp CSS-filen i flera olika delar - men ju mer den växer och får olika syften tycker jag att det känner mer och mer rimligt.

Och till slut fick jag, efter en hel del experimenterande, koll på hur strukturen för webbplatsen såg ut. Väl på plats tycker jag att framförallt det vertikala gridet var till stor hjälp och jag uppskattar verkligen den precisionen en får till i kolumnerna. Jag hade aldrig arbetat med något liknande verktyg tidigare och jag tycker att det gjorde arbetet med att stöka runt med float och margin i CSS än mer tacksamt avlägset.

Det typografiska gridet var även det till viss hjälp även om jag upplever att modulens radavstånd, kerning osv som är det som är ”tillgången” egentligen.

Jag valde att använda mig av typsnitt från ”hgrid”-modulens Helveticasamling främst för att jag själv tycker att det är det mest estetiskt tilltalande typsnittet. Och ska en tro kursboken ger också rubriker och text utan serier ett mer ”modernt” uttryck vilket jag kan uppskatta. Det är heller inte speciellt mycket text att ta sig igenom på de flesta sidor vilket gör att det lite mindre typsnittet trots mindre läsbarhet fungerar.

Rörande responsiviteten tycker jag att det fanns en fin videoguide på kurswebben där en kunde få hjälp i hur den vertikala griden förhåller sig till "media-konstruktioner". Webbsidan ser helt OK ut responsivt idag. Kan bli bättre helt klart men jag valde att nöja mig med hur det ser ut nu.

Mitt TIL för detta kmom är helt klart, liksom ett par gånger förut - RTFM. Jag har lite väl bråttom ibland och hoppar över att ta mig igenom readme-filer eller att undersöka strukturer innan jag börjar mig på att koda. Till nästa kmom har jag lovat mig själv att göra en bred översikt och lista saker som kan vara bra att lägga bakom mig innan jag slänger in filerna i Atom.
