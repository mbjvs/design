---
---
Redovisning kmom02
=========================

Efter att ha provat en del LESS-syntax och moduler tycker jag att det helt klart fyller en funktion där CSS inte räcker till. Inte minst med modulerna. Font Awesome kändes väl kanske lite som en noveltyfunktion men visst finns det användningsområden även för mig. Jag ser fram emot att gräva runt lite mer bland moduler.

Rörande Make så måste jag säga att det var i princip nytt för mig men ser framför mig att jag kan använda mig av det en hel del. När jag tittade lite mer i vad Make syftade till att göra fick jag lite flashbacks från när jag var liten och fick skriva egna .bat-filer för att få igång spel på min pappas jobbdator. Antaligen hade jag fått en bättre förståelse för användningsområden om jag byggde något på egen hand.

LESS var också klart intressant att arbeta med rent praktiskt - framförallt gillar jag att det går att använda sig av variabler som en återanvänder och på så sätt kan ändra ex. färger en gång istället för flera. Däremot tror jag att jag hade haft mer användning av LESS om det var så att jag byggde något på egen hand från grunden. Det är så många classes i denna webb med specifika användningsområden att jag hade svårt att hitta en bra användning för variabler eller mixins. Möjligheten att använda sig av operators ser jag också kan vara nyttigt om en vill ha något dubbelt så stort/litet som något annat exempelvis.


Min ”designprocess” grundade sig i att ta fram något som inte känns speciellt kantigt och kanske något mer modern än den utformningen webbsidan hade från början. Jag valde att utgå från ett färgschema som jag hittade genom att helt enkelt googla på färger som inte skaver mot varandra. För själva innehållet tänkte jag mig att jag ville ha luftig kerning och avstånd mellan rader för att göra texten lättläst.


TIL för detta kmom måste vara hur stökigt det lätt kan bli med CSS-regler som slår ut varandra och att felsökningen kan vara rätt omständig. Visst finns det hjälp att få via typ Chrome DevTools. Men i perioder vad jag beredd på att slänga all min kod bara för att börja om igen. Det är inte direkt lättare att koden nu ligger i flera olika css-filer. Även om jag kan förstå poängen med att ”hierarkiskt” dela upp koden.
